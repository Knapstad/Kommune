SAKSFREMLEGG

Saksnummer: Arkiv: Saksbehandler: Sakstittel:

19/957-2 K40 Amund Heitmann Suhr SØKNAD SKADEFELLINGSTILLATELSE

Planlagt behandling: Viltnemda

Administrasjonens innstilling:

Med hjemmel i Forskrift om felling av viltarter som gjør skade eller som vesentlig reduserer andre viltarters reproduksjon, Del II pkt B, Jamfør naturmangfoldloven § 18 b og § 77 gis det fellingstillatelse på inntil 40 grågås på jordbrukseiendommene 45/58 - 45/33 - 45/31 - 45/59 45/39 - 45/38 - 45/1F1 - 45/1F5- 45/4 -45/19 - 45/53 og 45/77 på Årøya. Tillatelsen gjelder fra dags dato til 1. juli 2019.

Tillatelsen er gitt som forebyggende tiltak sammen med andre tiltak som gasskanoner og jaging. Skadefellingen skal fordeles utover hele skadefellingsperioden, og gjennomføres på de aktuelle eiendommen for å oppnå best mulig effekt av tiltakene.

Etter gjennomført skadefelling bes det om rapport med vurdering på effekt av tiltaket, og logg av observert fugl. Ved gjennomføring av skadefelling skal det føres logg over antall felte fugl, fellingssted og dato

Ved skadefellinger skal det tas en vingeprøve av hver fugl. Ole og Karl Rødberg oppbevarer vingeprøvene, og kontakter Alta kommune for nærmere avtale hvordan vingene skal avleveres.

Logg over fellinger og rapport med vurdering av effekt av tiltaket skal leveres Alta kommune sammen med vingeprøver.

Det henstilles til å sette seg inn i artsforskjellene mellom grågås og dverggås, og eventuelle observasjoner av dverggås rapporteres.

Saksutredning: Vedlegg: Søknad om skadefelling
Bakgrunn: Ole og Karl Rødberg ­ Søknad om skadefelling av grågås på deres eiendommer på Årøya. Det søkes om fellingstillatelse på 12 av deres eiendommer.

Vurdering: Rødbergs gårdsbruk har 500 mål dyrket mark, 40 melkekyr og 60 ungdyr, og melkekvoten er på 247 000 liter. Rødberg anslår et tap på ca. 300 rundballer, og et regnskapsmessig tap på ca 200 000,- Kr. Dette bekreftes av Alta kommunes Landbruksavdeling. På bakgrunn av de store tapene, er deres gårdsdrift truet. Rødberg rapporterer for 2015 og 2016 at når de fordelte skadefellingen av grågås over en periode, kunne en bedring i skadeomfanget synes.
Grågåsbestanden på Årøya har økt kraftig de siste årene, og er blitt en stor økonomisk belastning for gårdsbruket. På grunn av store beiteskader på slått og beiter, er det vanskelig å overholde beitekravet i § 10 i forskrift om hold av storfe.
Store beiteskader hos Rødberg er godt dokumentert i et prosjekt gjennomført av Ecofact AS i Tromsø og NINA.
Det søkes om skadefelling på 12 eiendommer/teiger som er spredt over et stort områder. Etter våre vurderinger og erfaringer må det felles grågås på alle eiendommene over en lengere tidsperiode dersom skadefellingen skal ha effekt. Da det er mange eiendommer spredt over et stort område, og med bakgrunn i erfaringer fra tidligere skadefelling på Årøya, og at Årøya ligger i området for jakt på grågås anses dette som skadefelling, og ikke en bestandsdesimering.
Det fremgår av naturmangfoldloven § 7 at prinsippene i §§ 8-12 skal legges til grunn som retningslinjer ved utøving av offentlig myndighet. Vi har i vår vurdering lagt til grunn kunnskap fra Naturbase og lokal kunnskap om naturmangfoldet i området. Dispensasjon kommer ikke i direkte konflikt med verdifullt naturmangfold. Kravet til kunnskapsgrunnlaget, jf. § 8 er oppfylt. §§ 9, 11 og 12 er ikke relevante for saken.

Alta, 11.3.19

Jon-Håvar Haukland Virksomhetseder MPI

Amund Heitmann Suhr Saksbehandler

Dette dokumentet er godkjent elektronisk og derfor uten underskrift.

